{
    "pages": [
        {
            "chapter": 3,
            "verse": 53,
            "text": "Lan dhewekea padha angran- cang (laku), dene Allah (iya) angrancang (uga), lan Allah iku becik-beciking para Juru-ngran- cang"
        },
        {
            "chapter": 3,
            "verse": 54,
            "text": "Nalika Allah ngandika: E, ‘Isa! Ingsun bakal amateni sira lan angunggahake sira marang Ingsun, sarta angresikake sira saka kang padha kafir apa dene andadekake para kang padha manut ing sira angungkuli para kang padha kafir tumeka ing dina kiyamat; tumuli marang Ingsun anggonira bakal padha bali; banjur Ingsun amancasi antaranira ing dalem prakara kang ing kono sira padha sulaya"
        },
        {
            "chapter": 3,
            "verse": 55,
            "text": "Wondene para kang padha kafir banjur bakal padha Ingsun siksa kalawan siksa kang abanget ana ing donya lan akhirat sarta bakal padha ora duwe panulung"
        },
        {
            "chapter": 3,
            "verse": 56,
            "text": "Apa dene para kang padha angestu lan anindakake panggawe becik, ganjarane iya banjur bakal pinaringake ganep; lan Allah iku ora remen marang para kang atindak dudu"
        },
        {
            "chapter": 3,
            "verse": 57,
            "text": "Iki, Ingsun pangandikakake marang sira, iku kalebu timbalan- timbalan lan peling kang wicak- sana.a"
        },
        {
            "chapter": 3,
            "verse": 58,
            "text": "Sayekti, sanepane ‘Isa iku mungguhing Allah kaya sanepane Adam: Panjenengane anitahake dheweke bakale lemah, banjur dipangandikani: Anaa! Banjur ana"
        },
        {
            "chapter": 3,
            "verse": 59,
            "text": "(Iki barang) yekti saka ing Pangeranira, mulane aja sira dadi golongane para tukang madoni"
        },
        {
            "chapter": 3,
            "verse": 60,
            "text": "Ananging, sapa sing madoni ing dalem prakara iki, ing sawise ana kawruh kang tumeka marang sira, banjur calathonana: Ayo, mrene, padha angundang anak- anakku lan anak-anakmu, sarta wadon-wadonku lan wadon- wadonmu, tuwin wong-wongku lan wong-wongmu, tumuli ayo padha nyunyuwun sing temenan dimen bebenduning Allah tumiba marang sing padha goroh"
        },
        {
            "chapter": 3,
            "verse": 61,
            "text": "Sayekti, iki, iku katerangan kang nyata temenan, lan ora ana sesembahan kajaba Allah; lan sayekti, Allah – Panjenengane iku Ingkang-Minulya, Ingkang-Wicak- sana"
        }
    ]
}