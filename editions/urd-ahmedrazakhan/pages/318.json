{
    "pages": [
        {
            "chapter": 20,
            "verse": 88,
            "text": "تو اس نے ان کے لیے ایک بچھڑا نکالا بے جان کا دھڑ گائے کی طرح بولتا یہ ہے تمہارا معبود اور موسیٰ کا معبود تو بھول گئے"
        },
        {
            "chapter": 20,
            "verse": 89,
            "text": "تو کیا نہیں دیکھتے کہ وہ انہیں کسی بات کا جواب نہیں دیتا اور ان کے سوا کسی برے بھلے کا اختیار نہیں رکھتا"
        },
        {
            "chapter": 20,
            "verse": 90,
            "text": "اور بیشک ان سے ہارون نے اس سے پہلے کہا تھا کہ اے میری قوم یونہی ہے کہ تم اس کے سبب فتنے میں پڑے اور بیشک تمہارا رب رحمن ہے تو میری پیروی کرو اور میرا حکم مانو،"
        },
        {
            "chapter": 20,
            "verse": 91,
            "text": "بولے ہم تو اس پر آسن مارے جمے (پوجا کے لیے بیٹھے) رہیں گے جب تک ہمارے پاس موسیٰ لوٹ کے آئیں"
        },
        {
            "chapter": 20,
            "verse": 92,
            "text": "موسیٰ نے کہا، اے ہارون! تمہیں کس بات نے روکا تھا جب تم نے انہیں گمراہ ہوتے دیکھا تھا کہ میرے پیچھے آتے"
        },
        {
            "chapter": 20,
            "verse": 93,
            "text": "تو کیا تم نے میرا حکم نہ مانا،"
        },
        {
            "chapter": 20,
            "verse": 94,
            "text": "کہا اے میرے ماں جائے! نہ میری ڈاڑھی پکڑو اور نہ میرے سر کے بال مجھے یہ ڈر ہوا کہ تم کہو گے تم نے بنی اسرائیل میں تفرقہ ڈال دیا اور تم نے میری بات کا انتظار نہ کیا"
        },
        {
            "chapter": 20,
            "verse": 95,
            "text": "موسیٰ نے کہا اب تیرا کیا حال ہے اے سامری"
        },
        {
            "chapter": 20,
            "verse": 96,
            "text": "بولا میں نے وہ دیکھا جو لوگوں نے نہ دیکھا تو ایک مٹھی بھر لی فرشتے کے نشان سے پھر اسے ڈال دیا اور میرے جی کو یہی بھلا لگا"
        },
        {
            "chapter": 20,
            "verse": 97,
            "text": "کہا تو چلتا بن کہ دنیا کی زندگی میں تیری سزا یہ ہے کہ تو کہے چھو نہ جا اور بیشک تیرے لیے ایک وعدہ کا وقت ہے جو تجھ سے خلاف نہ ہوگا اور اپنے اس معبود کو دیکھ جس کے سامنے تو دن بھر آسن مارے (پوجا کے لیے بیٹھا) رہا قسم ہے ہم ضرور اسے جلائیں گے پھر ریزہ ریزہ کرکے دریا میں بہائیں گے"
        },
        {
            "chapter": 20,
            "verse": 98,
            "text": "تمہارا معبود تو وہی اللہ ہے جس کے سوا کسی کی بندگی نہیں ہر چیز کو اس کا علم محیط ہے،"
        }
    ]
}