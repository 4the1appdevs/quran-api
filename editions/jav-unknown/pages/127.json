{
    "pages": [
        {
            "chapter": 5,
            "verse": 114,
            "text": "‘Isa anaké Maryam munjuk: Dhuh, Allah, Pangéran kawula! Mugi Tuwan anurunaken dhateng kawula tetedhan saking langit, ingkang tumrapipun ing kawula dados kabegjan ingkang lumintu tumrap wiwitan kawula saha tumrap wekasan kawula, punapa déné tandha yekti saking ngarsa Tuwan, saha mugi amaringana rejeki kawula, lan Tuwan punika Saé-saénipun para juru aparing rejeki"
        },
        {
            "chapter": 5,
            "verse": 115,
            "text": "Allah angandika: Sayekti, iku, Ingsun bakal nurunaké marang sira, ananging sawisé iku sapa kancanira kang angafiri, lah sayek- ti Ingsun bakal aniksa dhèwèké kalawan siksa kang ora bakal Ingsun siksakaké marang sakèhing bangsa siji-sijia"
        },
        {
            "chapter": 5,
            "verse": 116,
            "text": "Lan nalikané Allah bakal ngandika: É, ‘Isa anaké Maryam! Apa sira acalathu marang para manusa: Kowé padha angalapa aku lan ibuku minangka sesembahan sakaroné, saliyané Allah, bakal munjuk: mahasuci Tuwan punika, boten layak kawula punika yèn amicantena barang ingkang kawula boten gadhah hak ; manawi ta kawula amican- tenna punika, lah punika saèstu Tuwan angudanèni; Tuwan punika angudanèni punapa ingkang won- ten ing salebeting manah kawula saha kawula boten sumerep ing- kang wonten ing salebeting tyas Tuwan; A saèstu, Tuwan, Tuwan punika Ingkang-Mahawikan ing samukawis ingkang boten katingal"
        },
        {
            "chapter": 5,
            "verse": 117,
            "text": "Boten pisan kawula andha- wuhaken dhateng piyambakipun, kajawi punapa ingkang sampun Tuwan dhawuhaken dhateng ka- wula, inggih punika: Padha nga- wulaa ing Allah, Pangéranku lan Pangéranmu,a saha kawula punika dados saksi dhateng piyambakipun ing sadangunipun kawula nunggil piyambakipun, ananging sareng Tuwan sampun adamel pejah kawula, Tuwan Ingkang-rumeksa dhateng piyambakipun saha Tuwan punika saksi ingatasipun samu- kawis"
        },
        {
            "chapter": 5,
            "verse": 118,
            "text": "Manawi Tuwan badhé aniksa ing piyambakipun, pancèn saèstu piyambakipun punika sami kawula Tuwan; saha manawi Tuwan paringi pangapunten, lah saèstu Tuwan punika Ingkang- Minulya, Ingkang-Wicaksana"
        },
        {
            "chapter": 5,
            "verse": 119,
            "text": "Allah arsa ngandika: Iki dina, kang para wong temen olèh paédah saka temené; bakal padha olèh patamanan, kang ing jeroné kali-kaliné padha mili, padha manggon ana ing kono salawasé; Allah sarju ing Panjenengané; iki pakolih kang gedhé"
        },
        {
            "chapter": 5,
            "verse": 120,
            "text": "Kagunganing Allah karato- ning langit-langit lan bumi iku lan sabarang kang ana ing kono; lan Panjenengané iku marang samu- barang kawasa"
        }
    ]
}