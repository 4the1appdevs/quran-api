{
    "pages": [
        {
            "chapter": 5,
            "verse": 46,
            "text": "Lan ing sapungkuré, ana ing tapak tilasé, Ingsun anungka utu- san ‘Isa, anaké Maryam, minang- ka ambeneraké apa kang ana ing ngarepé, yaiku Taurèt, sarta Ingsun amaringi Injil dhèwèké, ing jeroné tuntunané lan papadhangé, tuwin minangka ambeneraké apa kang ana ing ngarepé, yaiku Taurèt, sarta tuntunan lan pitutur tumrap para kang padha bekti"
        },
        {
            "chapter": 5,
            "verse": 47,
            "text": "Lan para pandhèrèking Injil dimèn padha ambebeneri kalawan apa kang kadhawuhaké déning Allah ana ing jeroné; lan sapa sing ora ambebeneri kalawan apa kang kadhawuhaké déning Allah, lah iki para kang murang yekti"
        },
        {
            "chapter": 5,
            "verse": 48,
            "text": "Lan Ingsun wus andha- wuhaké Kitab marang sira kalawan yekti, minangka ambeneraké apa kang ana ing ngarepé, yaiku Kitab,a sarta minangka kang anjaga marang iku, mulané sira ambebenerana dhèwèké kalawan apa kang kadhawuhaké déning Allah, lan aja manut pépénginané kang asor saka barang yekti kang wus tume- ka marang sira; tumrap sira kabèh, siji-sijiné, Ingsun wus anetepaké angger-angger lan dadalan, lan saupama Allah angarsakaké, amas- thi sira kabèh kadadèkaké umat sawiji, ananging Panjenengané kapareng anyoba ing sira ing dalem barang kang wus kapa- ringaké marang sira, mulané padha sira babalapana marang panggawé-panggawé becik; ma- rang Allah enggon balinira kabèh, banjur Panjenengané bakal ama- ringi weruh apa kang padha sira pasulayakaké iku"
        },
        {
            "chapter": 5,
            "verse": 49,
            "text": "Lan supaya sira ambebene- rana dhèwèké kalawan apa kang kadhawuhaké déning Allah, lan aja manut pépénginané kang asor, sarta sira diprayitna marang dhè- wèké, manawa padha amaéka ing sira saka sapérangané apa kang kadha- wuhaké déning Allah marang sira; ananging manawa dhèwèké padha mléngos, lah weruha sira, manawa Allah karsa angenani patrapan dhè- wèké, amarga saka sawenèhing kaluputané; lan sayekti, kèh- kèhaning manusa iku padha murang yekti"
        },
        {
            "chapter": 5,
            "verse": 50,
            "text": "Lah apa ta bebenerané kabodhoan kang padha dikarepaké? Lan sapa ta juru- ambeneri kang luwih becik tinimbang Allah, tumrapé wong kang padha yakin"
        }
    ]
}