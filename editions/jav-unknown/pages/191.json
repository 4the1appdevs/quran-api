{
    "pages": [
        {
            "chapter": 9,
            "verse": 27,
            "text": "Tumuli Allah bakal bali ing sawisé iku marang sapa kang dadi kaparenging karsa- Né, lan Allah iku Aparamarta, Mahaasih"
        },
        {
            "chapter": 9,
            "verse": 28,
            "text": "É, sira kang padha angèstu, para manembah brahala iku lugu jember mulané sapungkuré taun iki aja padha cedhak-cedhak Masjid Suci; lan manawa sira padha kuwatir kamlaratan, lah Allah bakal anyugihaké sira saka lubèring paparingé, manawa dadi kaparenging karsa-Né; sayekti Allah iku Angudanéni, Wicak- sana"
        },
        {
            "chapter": 9,
            "verse": 29,
            "text": "Padha peranga lumawan para kang padha ora angèstu ing Allah lan ing dina akhir sarta ora padha anglarangi apa kang dilarangi déning Allah lan Utusan-É, apa déné padha ora manut agama sanyata, yaiku éwoné para kang padha kaparingan Kitab, nganti dhèwèké padha ambayar pajeg, du- munung angakoni kang kinawasa tuwin dhèwèké tun- dhuké"
        },
        {
            "chapter": 9,
            "verse": 30,
            "text": "Lan para Yahudi padha cala- thu: ‘Uzair iku putraning Allah; lan para Nasrani padha calathu: Masih iku putraning Allah. Iki pangucapé kalawan cangkem- cangkemé; dhèwèké padha aniru pangucapé para kang padha kafir ing sadurungé; Allah anglebur dhèwèké; kapriyé déné padha maléngos"
        },
        {
            "chapter": 9,
            "verse": 31,
            "text": "Dhèwèké padha angalap para winasisé lan marang para pandhi- tané minangka pangéran saliyané Allah lan Masih anak lanangé Maryam; lan dhèwèké ora liya kajaba padha diparéntahi angabdi ing Sesem- bahan Kang Sawiji, ora ana sesembahan kajaba Panjenengané; Mahasuci Panjenengané saka barang kang disakuthokaké"
        }
    ]
}