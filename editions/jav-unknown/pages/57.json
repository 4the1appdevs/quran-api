{
    "pages": [
        {
            "chapter": 3,
            "verse": 53,
            "text": "Lan dhèwèkéa padha angran- cang (laku), déné Allah (iya) angrancang (uga), lan Allah iku becik-beciking para Juru-ngran- cang"
        },
        {
            "chapter": 3,
            "verse": 54,
            "text": "Nalika Allah ngandika: É, ‘Isa! Ingsun bakal amatèni sira lan angunggahaké sira marang Ingsun, sarta angresikaké sira saka kang padha kafir apa déné andadèkaké para kang padha manut ing sira angungkuli para kang padha kafir tumeka ing dina kiyamat; tumuli marang Ingsun anggonira bakal padha bali; banjur Ingsun amancasi antaranira ing dalem prakara kang ing kono sira padha sulaya"
        },
        {
            "chapter": 3,
            "verse": 55,
            "text": "Wondéné para kang padha kafir banjur bakal padha Ingsun siksa kalawan siksa kang abanget ana ing donya lan akhirat sarta bakal padha ora duwé panulung"
        },
        {
            "chapter": 3,
            "verse": 56,
            "text": "Apa déné para kang padha angèstu lan anindakaké panggawé becik, ganjarané iya banjur bakal pinaringaké ganep; lan Allah iku ora remen marang para kang atindak dudu"
        },
        {
            "chapter": 3,
            "verse": 57,
            "text": "Iki, Ingsun pangandikakaké marang sira, iku kalebu timbalan- timbalan lan péling kang wicak- sana.a"
        },
        {
            "chapter": 3,
            "verse": 58,
            "text": "Sayekti, sanépané ‘Isa iku mungguhing Allah kaya sanépané Adam: Panjenengané anitahaké dhèwèké bakalé lemah, banjur dipangandikani: Anaa! Banjur ana"
        },
        {
            "chapter": 3,
            "verse": 59,
            "text": "(Iki barang) yekti saka ing Pangéranira, mulané aja sira dadi golongané para tukang madoni"
        },
        {
            "chapter": 3,
            "verse": 60,
            "text": "Ananging, sapa sing madoni ing dalem prakara iki, ing sawisé ana kawruh kang tumeka marang sira, banjur calathonana: Ayo, mréné, padha angundang anak- anakku lan anak-anakmu, sarta wadon-wadonku lan wadon- wadonmu, tuwin wong-wongku lan wong-wongmu, tumuli ayo padha nyunyuwun sing temenan dimèn bebenduning Allah tumiba marang sing padha goroh"
        },
        {
            "chapter": 3,
            "verse": 61,
            "text": "Sayekti, iki, iku katerangan kang nyata temenan, lan ora ana sesembahan kajaba Allah; lan sayekti, Allah – Panjenengané iku Ingkang-Minulya, Ingkang-Wicak- sana"
        }
    ]
}